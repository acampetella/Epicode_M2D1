1. Cos'è un algoritmo? Prova a spiegarlo con parole tue, come se lo dovessi spiegare a qualcuno che non ne capisce niente di informatica.

Per algoritmo si intende una procedura, costituita da un numero finito dei passi, utilizzata per risolvere uno specifico problema o per raggiungere un determinato
obiettivo. Ad esempio, se ci poniamo l'obiettivo di leggere un libro, un possibile algoritmo potrebbe essere:

    - apri il libro;
    - vai alla prima pagina;
    - leggi la pagina corrente;
    - vai alla pagina successiva;
    - ripeti le ultime due operazioni in sequenza fino ad arrivare all'ultima pagina.

2. Cos'è una variabile? Prova a spiegarlo con parole tue, come se lo dovessi spiegare a qualcuno che non ne capisce niente di informatica.

Una variabile è un contenitore, identificato attraverso un nome, che può essere riempito in modi diversi, ad esempio inserendo un numero, una stringa ecc.
Nel programmi le variabili sono utilizzate per memorizzare le informazioni necessarie alla realizzazione dello stesso. Generalmente, per poter utilizzare una variabile
in un programma, è necessario compiere due operazioni:
    - dichiarare la variabile: con questa operazione si assegna un nome al contenitore;
    - assegnare un valore alla variabile: con questa operazione andiamo a riempire il contenitore.

3. undefined e null sono la stessa cosa

Il termine "undefined" indica la situazione in cui una variabile è stata dichiarata ma non ancora valorizzata.
Il termine "null", invece, indica la situazione in cui una variabile è stata dichiarata e poi gli è stato associato il valore 'null', come ad indicare un contenitore vuoto.
Pertanto possiamo affermare che si tratta di due cose diverse.
